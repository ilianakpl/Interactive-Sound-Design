# Interactive-Sound-Design
repository - Interactive Sound Design - semester B

Διαδραστικός Ηχητικός Σχεδιασμός – Πρόταση για Εργασία 

  Στην αρχαία Ελλάδα πίστευαν ότι κάποτε οι άνθρωποι είχαν τέσσερα χέρια, τέσσερα πόδια και ήταν δύο άνθρωποι ενωμένοι, έχοντας ένα κεφάλι με δύο πρόσωπα, και έτσι ήταν ευτυχισμένοι. Τόσο όμως που έκανε τους θεούς να ανησυχήσουν και να τους διαχωρίσουν. Αυτοί οι χωρισμένοι εαυτοί όσο παρέμεναν στη Γη, περιπλανιόντουσαν άσκοπα, λαχταρώντας για το άλλο μισό της ψυχής και αν και όποτε ενωνόταν αυτά τα μισά υπήρχε μία ενότητα και τίποτα δε μπορούσε να τα χωρίσει.

  Με αφορμή αυτό τον μύθο, αλλά και σχετιζόμενους από άλλες κουλτούρες, θρησκείες ή αρχαίες πόλεις και αναλύοντας κάποιες απόψεις αρχαίων φιλοσόφων όπως ο Πλάτωνας και ο Αριστοτέλης, εγείρονται ερωτήματα γύρω από την ύπαρξη, τη ζωή μας αλλά και της «συμπλήρωσης» του εαυτού μας.

  Ωστόσο βάση των επιστημών, ψυχολογίας και βιολογίας, αυτή η ανάγκη του ανθρώπου είναι ζωτικής σημασίας, επίκτητη ή πρέπει ο κάθε άνθρωπος να βρει την ευτυχία μέσα του και μετά να την αναζητήσει κάπου αλλού; 

  Με διάφορες μαντικές μεθόδους κατά τη διάρκεια των αιώνων οι άνθρωποι προσπαθούν να προβλέψουν το μέλλον τους αλλά και αν θα βρουν «το χαμένο τους μισό», σύμφωνα με τον μύθο. 
  
  Με την πάροδο των αιώνων, αυτές οι μέθοδοι εξελισσόντουσαν και μέσω μιας αναδρομής φτάνουμε στο σήμερα. Στο αποκορύφωμα της γνώσης και της τεχνολογίας. Στους γοργούς ρυθμούς της καθημερινότητας.

  Άραγε αξιοποιώντας την τεχνολογία, τις κατάλληλες παραμέτρους, θα είμαστε σε θέση να γνωρίζουμε τα μελλούμενα και να βρίσκουμε εύκολα αυτά που μας λείπουν και αυτά που θα μας συμπληρώνουν; Θα υπάρξει στο μέλλον ή υπάρχουν ήδη τέτοιοι αλγόριθμοι; Και αν ναι, είναι σε ικανή θέση να μας δώσουν σωστά και ορθά αποτελέσματα; Ο παράγοντας τύχη αλλά και οι «αγαπημένοι» μας αριθμοί, τι ρόλο έχουν; 

